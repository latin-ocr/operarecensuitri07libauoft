364 [LIBANH] DECLAMATIO XL

γονῇ άτυχέστατον άποκλαιόμαι. 79. ὁσάκις τὴν δεξιὰν
ὄψομαι, μνημονεύω τοῦ ξίφους, φαντάζομαι τὴν σφα-
γὴν καὶ τὴν ἐπὶ τούτοις ἀπαιδίαν ἀπολοφύρομαι, ὡς
ἦν μέν ποτε πατὴρ ἐγὼ καὶ παῖδες ἐκεῖνοι καὶ τὰ τῆς
5 ἐλπίδος φαιδρὰ παῖδας ἑτέρους ἀπὸ τῆς παιδὸς ὄψε-
σθαι καὶ πάππος μετὰ καὶ τοῦ πατὴρ ἀκοῦσαι, καὶ
πάντα τᾶλλα τὰ τῆς τύχης λαμπρά. ἀλλ’ ἀντέπνευσέ
τις δαίμων βάσκανος, ἵνα μὴ λέγω τοὺς παῖδας, καὶ
τὰ μὲν προσόντα ἀπόλωλε, τὰ δ’ ἐλπιζόμενα προσαπ-
10 όλωλε. καὶ νῦν μὲν ἐπ’ οὐ καλοῖς ἑάλωσαν καὶ πεπτώ-
κασιν, ἐγὼ δ’, ὡς μὴ ὤφελον, περιλέλειμμαι μόνος
μετὰ τῆς τύχης ἔρημος παίδων, ἐκκεκομμένος τὰς ἐλ-
πίδας, περιῃρημένος τὰ φίλτατα.
80. Ὡς ἀνομοίαν, ὦ θεοί, τὴν ἡμέραν εἶδον ἐκεί-
15 νην, ὁπότε παστάδα ἐκόσμουν καὶ πῦρ πρὸ τῆς παιδὸς
RIV 611 ὑπανεῖχον Ι γαμήλιον. τότε πατὴρ ε’καλούμην ἐγὼ
καὶ θυγάτηρ ἐκείνη καὶ τρόπον ἕτερον παῖς ὁ νυμφίος.
ἀλλ’ οὔτε παῖδες ἐκεῖνοι μετὰ τὸν γάμον τὸν δυστυχῆ,
τὸν ἐπάρατον οὔτ’ ἐγὼ πατὴρ ἔτι καλοῦμαι. ἐκεῖνον
20 τὸν γάμον Τελχῖνες ἐζεύξαντο, ἐκείνην τὴν παστάδα
Ἐριννύες ἐπήξαντο. τάφος ἧν ὁ γάμος ἐκεῖνος καὶ
Πυριφλεγέθων αἱ δᾷδες καὶ Κωκυτὸς ὁ ὑμέναιος.
81. καὶ νῦν παστὰς νυμφικὴ πρὸς τραγῳδίαν ἀπετε-

 

20 cf. p. 325, 5 21 sq. cf. t. V 145, 123 ὓ. IV 803, 11 sq.R
23 Sopat. l. 1. p. 232, 11 sq.

 

1 ἀτυχέστατον scripsi ἀτυχέστερον libri edd 3 ὀλοφύ-
ρομαι Μα 6 πατρὸς Vi 7 τᾶλλα πάντα Man Vi 11 ὄφε-
λονΒ 14 ἀνομίαν ,Μα ViVa 16 ὑπανεῖχον scripsi e LMa
OlViB Va ἐπανεῖχον Ρα edd 19 ἀλλ’ ante ἐκεῖνον BVa
21 καὶ ante τάφος BVa Ι ἐκεῖνος ὃ γάμος ΜαΟΠῙι 22 Πυρι-
φλεγέθων reposui e libris πῦρ φλεγέθον edd sed γρ πυριφλε-
γέθων in marg Mor ΙὙμέναιος Mor Re

