VIII PRAEFATIO

nem usurparet unoquoque loco claram imaginem et librorum
memoriae et criticorum conaminum inveniret. Hoc ultimum
eo magis necessarium erat, quod textus Morellianus et Reis-
kianus minime cum iis quae Morellus et Reiskius coniece-
runt concinit. Et e maximo totius operis ambitu aeque atque
diversa scriptorum condicione critica consequens erat ut
unumquodque scriptum quasi per se constans tractarem
fataque eius enarrarem, etsi tali modo nonnulla repetenda
erant. Quod ab amico artis criticae peritissimo per litteras
probatum aliisque exemplo propositum esse singulari me
affecit laetitia.

Obiter moneo ne illud quidem me agnoscere quod dixit:
„Der Hauptwert einer solchen Ausgabe liegt in der Mit-
teilung der Uberlieferung“, immo vero summum pretium
cernitur in arte qua textus constituitur. Sed apparatum
satis solidum largitur. Etiam plenum, nisi quod „der Athous,“
inquit, „Laur. Athan. L. 123 saec. XIII (vgl. I, S. 323 F.)
hatte um seines Alters willen verdient, vollstandig statt probe-
weise vei-glichen zu werden.“ Quod codicem „L 123“ dixit,
typographi errori tribuo. At hunc codicem vetustate eminere
non dixisset, si paulo diligentius in hac re versatus esset. At
versatus non est. Quid quod hebdom. philol. class. 1911
col. 1255 negavit codicem in declamationibus omnino a me
adhibitum esse, etsi e t. V p. 6 et t. VI p. 187 contrarium
colligere potuit? Sed res ipsa quam contendit improbanda
est. Aetas sola praesertim in tanta copia minime codicem
dignum facit qui ab initio usque ad finem conferatur. Sed·
parum me novit meamque de editoris officio sententiam, si
credit me illo non collato editionem foras missurum fuisse,
si dignum eum censuissem qui conferretur. Per specimina
quae multa a multis viris doctis nactus eram — t. Ι p. 325
pleraque nominavi —— mihi constitit minime tantam eius
esse dignitatem, id quod e volumine septimo omnibus, credo,
patefiet. Ubi vero necessarium visum est, collationes vel per
liberalitatem B. G. Teubneri ectypa photographica huius
quoque codicis nactus sum.

Deinde miror quod de monodia de templo Apollinis

