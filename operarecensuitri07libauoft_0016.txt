XIV ' PRAEFATIO

saepissime sibi optimum interpretationis subsidium prae-
buisse professus est, etsi vocabula ipsa, quae locus spectat,
non exscripta sunt⁷ quia unus quisque cuius interest statim
inveniet. Maasius res quam maxime necessarias nugas dicere
haud verecundatus est. At qua ipse gloriatur coniectura lo-
cum Libanii t. VI 516, 11 τὸν Γάμον θεὸν ὄντα καὶ θεῶν
μέγιστον et Philoxeni fragmentum 13 Γάμε θεῶν λαμπρότατε
0 vetere in nuptiarum deum hymno fluxisse, eam sumpsit
e locis ad quos ego provocavi t. I 312, 18 ἃ δὴ τὸν Γάμον
ὑμνεῖν ἐν γάμοις εἰώθαμεν ὥς ὄντα πατέρα ἀνθρώπων et
Choricii epithal. Procop. p. 19,20‚ nisi satis habuit in-
spexisse Paulyi et Wissowae encyclopaediam s. v. Γάμος quae
locum Philoxeni etiam in Roscheri lexico commemoratum
cum Libaniano composuit.

Lubens vero merito iam me ad amicos converto cum
omnes qui me in hoc quoque volumine praeparando adiu-
verunt tum Hieronymum Markovvski discipulum dilec-
tum qui mihi in plagulis corrigendis, locis afferendis, codi-
cibus Ghalcenis conferendis operam suam fidissime praestitit,
et Paulum Sonnabend qui de Libanio Demosthenis imi-
tatore commentans complurium me illius locorum commo-
nefecit.

- Scribebam Vratislaviae die XXVII mensis Septembris
anni MGMXII.

