168 Α GREGORH ‘CYPRII

γεϊν. καὶ ὁ μὲν οὕτως οὐδενί τω προσέχων τὸν
νοῦν ὅτι μὴ ἑαυτῷ ἢν ἀρχῆθεν ἔσχε περὶ τῆς ἀποκη-
ρύξεως γνώμην κρατύνειν μέχρι τέλους οἰόμενος, ἃ
δ’ ἔγωγε πρὸς αὐτὸν ἀντὶ τούτων, ὡς δικαίως καὶ
5 καλῶς ἔχει, ἀκούσατ’ ἐπιμελῶς. κᾶν δὲ μὴ οὕτως εὕ-
ρητε, ἀπελαθείην αὐτίκα μάλα καὶ τοῦ βήματος τοῦδε
κακῶς καὶ τῆς πατρώας οἰκίας, τοῦ μὲν ὡς ἡττημένος
καὶ μηδὲν ἰσχυρὸν προβαλλόμενος, τῆς δὲ ὡς ἀξίως
καταδεδικασμένος τὴν ἀποκήρυξιν. 52. πλὴν ἅπερ ἀκοῦ-
ιο σαι δεῖ πρὸς ἡμῶν τὸν πατέρα, εἰ μὲν ἀληθῶς λάλος
ἐγώ, πάτερ, καὶ νυνὶ μᾶλλον ἢ πρότερον, τῆς ἀνάγκης
τοῦτο είς ἣν ἡμᾶς περιέστησας. ὡς γὰρ περὶ τῶν ε’σχά-
των τοῦ ἀγῶνος ὑπάρχοντος εἰκὸς μηδεμίαν φειδὼ τῶν
λόγων γίνεσθαι μήτε μὴν ἐκφέρεσθαι κατὰ τὸ ἔθος αὐ-
15 τοὺς τῆς βίας ώθούσης λέγειν σφοδρότερον, ἵνα μὴ λέγω
ὡς τοὺς τά δίκαια λέγοντας εἰκὸς καὶ πλείω καὶ ἰσχυρό-
τερα λέγειν τῶν ἄλλων ὡς τῆς ἀληθείας πολλαχόθεν
μὲν συνισταμένης, πολλὰ δὲ λέγειν καὶ ὑπὲρ ἑαυτῆς
χορηγούσης. ὅτι δὲ οὐδὲ στωμύλος ε’γώ τις καὶ λάλος
πο καὶ οἷον ἄρτι πρώτως ὑπείληφεν ὁ πατήρ, οἶμαι τοὺς
γε ἄλλους καὶ ὑμᾶς αὐτοὺς μαρτυρήσειν, οἵ με καὶ
σιωπῶντα καὶ βουλόμενον λέγειν μηδὲν παρεκελεύ-
σατ’ ἀποκρίνασθαι καὶ τὰς αἰτίας εἰς δύναμιν λύειν
πειρᾶσθαι, ἃς ἐπήγαγεν ὁ πατήρ. καὶ γὰρ οὐχ ὁ είς
25 ἀνάγκην τοῦ λέγειν περιπεσών, εἶτα λέγων εἰς δύνα-
μιν δίκαιος τῆς τοῦ λαλεῖν αἰτίας κληρονομεῖν, ἀλλ’
ὅστις μηδενὸς δήπου μήτε καλοῦντος μήτε βιάζοντος
αὐτὸς χαρίζοιτο τῇ γλώττῃ παρὰ καιρόν. καὶ τοῦτο

 

6 ἀπελθείην L 22 ammas, Ι παρακελεύσατ’ V
23 ἐσ L 24 ὃ scripsi ὃσ LV

